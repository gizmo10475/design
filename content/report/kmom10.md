---
Title: kmom06
Description: This is my report page for kmom06.
Template: kmom
---

kmom10 - PROJEKTET
==========================
<div class="menu">
<a href="kmom01" class="clrlink">kmom01</a><br>
<a href="kmom02" class="clrlink">kmom02</a><br>
<a href="kmom03" class="clrlink">kmom03</a><br>
<a href="kmom04" class="clrlink">kmom04</a><br>
<a href="kmom05" class="clrlink">kmom05</a><br>
<a href="kmom06" class="clrlink">kmom06</a><br>

</div>
<div class="reportright">
Jag har börjat känna mig klar med mitt projekt och med det sagt så är det dags att skriva dokumentation som grund för mitt arbete. <br>
Mitt val av projekt var kund 1; Ludviga Af Solstråle och hennes adovkatsbyrå som jag namngav "Attorneys That Dont Exist". <br>
Jag valde också att påbörja arbetet genom att ta en kopia på min portfolio för att sedan bygga vidare på den. Detta gjorde jag för att få en bättre start då jag redan hade en mycket bra koll på uppbyggnaden och strukturen. <br>
<br><br>

<b>Krav 1:</b>
Eftersom jag valde kund 1 och gjorde en advokatbyrå så tittade jag på exemplet som fanns på dbwebb vilket jag tyckte var mycket snyggt. Jag valde dock att gröa om det mesta från exemplet då jag ville göra min egna idé till verklighet. <br>
Min logotyp är väldigt simpel och tydlig. Det är en logotyp som jag själv kom på och gjorde skissade fram på Adobe Photoshop. Till en början blev hela logotypen svart men efter att jag hittade min flash-bild så växte det även fram en stilig blå färg som senare blev min accentfärg. Den blå färgen är återkommande på ett stiligt sätt på hela webbplatsen. Jag använder även logotypen utan text som en bra passande favicon.<br>
Jag valde att göra ett CSS-Grid system av de olika advokaterna för att snabbt presentera dom på webbsidan där man även kan klicka på dom för att komma fram till lite information om dom.<br>
All text på webbsidan har jag skrivit helt med egna ord på engelska och det är bara en form av utfyllnad som exempel. Om man bygger en riktig hemsida åt en kund får dom själva bestämma vad som skall stå på webbplatsen. Jag försökte dock skriva så passande text som möjligt och kom på allt i mina vilda fantasier. <br> <br> 

<b>Krav 2:</b>
Mitt tema satt jag länge och funderade över. Jag ville göra något som jag aldrig gjort innan och jag tycker jag lyckades bra med det. Jag har märkt att det är trendigt med stora fina bilder på förstasidan så min tanke var att testa på detta. <br> 
Jag försökte få inspiration till mitt tema och tittade runt på internet väldigt mycket innan jag väl började jobba utan mycket framgång. När jag senare kollade på youtube och besökte en länk som fanns i beskrivningen på en video kom jag in på en hemsida där jag tyckte temat såg bra ut där jag kunde hämta mycket inspiration. Hemsidan heter <a href="https://fealsuspensionstore.com/">https://fealsuspensionstore.com/</a> och säljer bildelar till raceing. <br>
Koden är enligt mitt tycke mycket bra uppdelad och jag tycker det funkar mycket bra med SASS och vill gärna arbeta i detta oftare. <br>
Mina val i färger, style och typografi är medvetet gjorda och passar kundens profil mycket bra. Jag trodde först det skulle bli lite för mycket med en stor logotyp och en stor bild på hemsidan men när jag väl implementerade detta tyckte jag att det passade mycket bra och blev mycket snyggt. <br>
För att läsa mer om detta finns det en text jag skrivit i about/info på webbsidan. <br>
Mina bilder får även storlek via Cimage.<br><br>

<b>Krav 3:</b>
Det är mycket viktigt att ha en responsiv webbsida i dagens samhälle då våra mobiler är mycket kraftfulla och mycket trafik ofta kommer från mobila enheter. Min webbsida är inget undantag. <br>
På mobila enheter har jag gjort så det ser rätt bra ut och det är mycket väl fungerande. <br>
Det som jag gjort som är viktigast är att jag ändrat mina CSS-Grid system från att visa flera kolumner i den vanliga versionen till att endast ha en kolumn på mobila enheter. Detta är gjort för att man skall få en bra upplevelse och inte behöva zooma in för att läsa. <br>
Jag har även behövt ändra andra småsaker som mitt form på index-sidan. Den hade ett problem där den "förstörde" hela webbsidan då den kunde göras större och det blev inte alls bra. Jag fick sätta en "max-width" på den för att undvika detta problemet. <br><br>


<b>Krav 4:</b>
Mitt alternativa temat är ett mörkt tema eller "Darkmode" som det också kallas. Jag har upptäckt att detta är mycket trendigt och att väldigt många olika webbplatser (främst sociala medier) har börjat implementera darkmode. Själv föredrar jag detta och använder det i stort sett överallt. <br>
På mitt darkmode tema så ändrar jag typografi till sans-serif då det skall vara lättare att läsa mot den mörkgrå bakgrunden som jag satt. Texten ändras också till vit färg och jag har satt filter några bilder för att de inte skall lysa allt för mycket och vara jobbigt för ögonen.<br>
Jag valde att endast göra detta för att inte ändra för mycket. Det skall inte kännas som att man byter webbsida helt och hållet när man ändrar till darkmode enligt mitt tycke. <br><br>

<b>Krav 5:</b>
Det sista kravet som jag gjort är krav 5. Där jag gjort en analys av aktuella trender. <br>
Jag gillar denna typen av uppgifter och tycker om att bland annat analysera olika webbplatser för att få idéer och förslag till mina framtida projekt. <br>
Min tanke var att hitta en kategori där jag tar fram tre av de ledande företagens hemsidor och sedan analyserar och skriver om detta. Efter mycket om och men valde jag tre företag som tillverkar el-verktyg av mycket hög kvalité, Milwaukee, DeWalt och Makita. På fritiden är jag själv hobbymekaniker och har bland annat en hel del verktyg av Milwaukee och gärna vill ha fler. Således kom jag på idén att välja just denna kategorin. <br>
Jag märkte tydliga trender och tycker jag fick med just vad jag ville på uppgiften. <br><br>

Samtliga bilder är tagna från Pixabay: <a href="https://pixabay.com/sv/">https://pixabay.com/sv/</a>
Personerna på "Highlight" sidan är genererade: <a href="https://thispersondoesnotexist.com/">https://thispersondoesnotexist.com/ </a>
Alla telefonnummer är också helt genererade via <a href="https://fakenumber.org/"> https://fakenumber.org/ </a>
Och alla namn är genererade via <a href="https://www.name-generator.org.uk/"> https://www.name-generator.org.uk/</a> <br><br><br>

<b>Min tanke om projektet </b>
Jag tycker att det har varit ett mycket rimligt och relevant projekt till denna kursen där vi fått arbeta fritt och inte haft allt för mycket specifikationer. Jag hade inte allt för mycket problem utan lyckades genomföra det mesta som jag tänkt mig från början. När jag väl fick problem så fick jag mycket snabb hjälp från Niklas i Discord-chatten vilket uppskattas enormt. <br>
Projektet var varken lätt eller svårt då man själv kan välja om man vill göra det på ett lättare eller svårare sätt, det har dock varit ett tidskrävande projekt för mig då jag skrivit exakt alla texter på mina sidor och inte kopierat innehållet vilket vi fick göra enligt de angivna specifikationerna. <br> <br>


<b>Min tanke om kursen </b>
Som jag tidigare sagt i mina redovisningstexter har design varit min svaga sida när det gäller att bygga webbsidor. Jag känner dock att min kompetens inom design och designprinciper har utökats enormt tack vare denna kursen. <br>
Jag har fått lära mig väldigt mycket nytt, bland annat markdown, pico, npm, sass osv. Personligen har jag tyckt om hela kursen och det har för mig varit ett mycket annorlunda sätt att göra en webbsida på. <br>
Kombinationen mellan Niklas och Emil som lärare har varit toppen och mycket bra uppdelad där Niklas gick igenom det tekniska och Emil tog hand om teorin. Det kändes mycket rimligt och varje föreläsning var mycket väl förberedd i mitt tycke. <br>
Jag kommer absolut ta med mig mycket av det jag lärt mig och alla tips & tricks vi gjort. Jag har även sparat många olika webbsidor vi besökt under genomgångarna som bland annat https://www.canva.com/learn/design-elements-principles/. <br>
Det har även varit till fördel att vi fått börja skriva uppsatser då det känns som en viktig sak när man går högskola att kunna uttrycka sig ordentligt. <br>
Kursens betyg får 10 av 10 guldstjärnor och rekommenderas starkt från min sida!

</div>
